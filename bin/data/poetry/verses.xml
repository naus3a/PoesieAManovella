<verses>
    <poem>
        <l>Scanditi, secchi rumori, non attoniti silenzi</l>
        <l>cielo terra e mare lo ritrovi vivo</l>
        <l>alla porta delle case,</l>
        <l>nell'orizzonte d'alberi che mettono</l>
        <l>la foglia.</l>
    </poem>
    <poem>
        <l>un viso di bambina</l>
        <l>il gioco nel cortile contadino,</l>
        <l>ha tutto un verso e si ritrova</l>
        <l>e tradirlo il legame è sradicarsi</l>
        <l>perdere l'essenza e l'impegno.</l>
    </poem>
    <poem>
        <l>Seduta sul muretto del sagrato</l>
        <l>cemento alberetto e fontanella</l>
        <l>tra le mani un cono di gelato</l>
        <l>l'occhio fisso alla torre campanaria</l>
        <l>tra brandelli di parole</l>
        <l>che s'inseguono nell'aria</l>
    </poem>
    <poem>
        <l>sono una donna nera</l>
        <l>alta come un cipresso</l>
        <l>forte resisto</l>
        <l>al tempo allo spazio alle circostanze</l>
    </poem>
    <poem>
        <l>canto leggero</l>
        <l>dolce lento acuto</l>
        <l>a colloquio a confronto</l>
        <l>canto ebraico di ritmo terreno</l>
        <l>la stregoneria del klezmer</l>
        <l>dice</l>
        <l>fa vibrare il corpo</l>
    </poem>
    <poem>
        <l>il pensiero ascolta e balza</l>
        <l>è memoria passione sentimento</l>
        <l>desiderio d'altro</l>
    </poem>
    <poem>
        <l>ora che il mondo vacilla</l>
        <l>e vittime e carnefici</l>
        <l>si fondono in fitta nebbia</l>
        <l>ora che il tempo annega la ragione</l>
        <l>in pozze d'infernale pece</l>
        <l>pace e libertà spinte all'orizzonte</l>
    </poem>
    <poem>
        <l>attorno</l>
        <l>in dionisiaca comunione</l>
        <l>narratori di note</l>
        <l>e parole</l>
        <l>bianchi neri voci di felicità</l>
        <l>sul prato</l>
        <l>di danza dall'aria al cuore</l>
    </poem>
    <poem>
        <l>vola zigzagando veloce</l>
        <l>gioca con l'aria</l>
        <l>sfiora libera l'erba</l>
        <l>riprende quota elegante</l>
        <l>sparisce</l>
        <l>ritorna</l>
        <l>disegna felice il silenzio</l>
    </poem>
</verses>
